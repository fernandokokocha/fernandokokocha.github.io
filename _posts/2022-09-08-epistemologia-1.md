---
layout: post
title:  "Epistemologia #1 - co i dlaczego"
date:   2022-09-08 12:00:00 +0100
categories: epistemologia
---

<iframe width="480" height="360" src="https://www.youtube.com/embed/cVLKbuxklHI" frameborder="0"> </iframe>

"Ej Bartek, sprzedaj mi tę całą epistemologię. Po co mi to potrzebne, do czego się przydaje itd." - mniej-więcej w te słowy uderzył mój serdeczny przyjaciel Kuba pewnego razu.

Nie umiałem odpowiedzieć inaczej niż "to dla mnie oczywiste, że to ważne".

No to zastanówmy się do czego to jest potrzebne. A żeby to zrobić, wróćmy do tego czym w ogóle jest epistemologia, czyli wiedza o wiedzy.

### Jak zdobywamy wiedzę?

Wydaje się, że każdy z nas ma w sobie pewną bazę wiedzy, prawdy, i przekonań o świecie. Aktualizujemy ją czasem na podstawie obserwacji rzeczywistości. Np. w naszym mieście przybyło Ukraińców, więc nie jest tu już tak cicho i bezpiecznie, inflacja wzrośnie, należy też zagłosować inaczej w przyszłym wyborach. Traktujemy tę wiedzę jako prawdę i nasza własność.

**Niestety, ta nasza "prawda" jest pełna nieprawdy**, bo jesteśmy bardzo niechlujni w swoich analizach. Na przykład nowych faktów dostarczają nam media, a nie świat realny, robimy więc wyobrażenie o świecie kreowanym w mediach, a nie tym realnym. 

Powiedzmy sobie szczerze, współczesna nauka brutalnie obnaża ludzką zdolność do logicznej analizy. Na przykład, polecam taką książkę jak [Pułapki Myślenia](https://lubimyczytac.pl/ksiazka/154212/pulapki-myslenia-o-mysleniu-szybkim-i-wolnym).

### Epistelomogia - wiedza o wiedzy

Należy zrobić krok w tył i zapytać siebie, skąd wiemy to co wiemy, i czy to aby na pewno jest prawda.

Oddam głos mojemy autorytetowi w dziedzinie epistemologii, [Nasimowi Talebowi](https://pl.wikipedia.org/wiki/Nassim_Nicholas_Taleb), bo dobrze oddaje istotę problemu:

> To, co nazywam empiryzmem, nie oznacza po prostu obserwowania rzeczywistości: moje podejście zakłada rygorystyczne unikanie dokonywanych w pośpiechu uogólnień rozciągających się poza granice świata zaobserwowanego, czyli poza granice doświadczenia. To obejmuje relację między przeszłością a przyszłością (przeszłość może nie być reprezentatywną próbą przyszłości), ale dotyczy też innych uogólnień, które uważamy za pewne (na przykład w dziedzinie medycyny, polityki i nauki).
>
> Nassim Nicholas Taleb, "Zwiedzeni przez przypadek"

Taleb wspomina tutaj o doświadczeniach - bo to właśnie one są podstawą zdobywania wiedzy. Przyzwyczaiiśmy się do tego w świecie nauki - ale w życiu codziennym są one raczej nieobecne albo właśnie niechlujne. Ale to nie tu leży istota problemu. Chodzi o to, że nawet gdy przeprowadzimy coś na kształt eksperymentu (np. wyjedziemy sobie do ALicante), jesteśmy zbyt szybcy w wyciąganiu nieuzasadnionych uogólnień.

### Wszystkie łabędzie są białe 

Sztandarowy przykład - obserwujemy łabędzie. Widzimy ich 10, 100, 1000, każdy z nich jest biały. Pytamy znajomych - każdy z nich widział tylko białe łabędzie! Wyciągamy więc "logiczny" wniosek - że **wszystkie** łabędzie są białe. Baza prawdy zaktualizowana. 

**Niestety, nie jesteśmy uprawnieni to takich generalizacji.** Obserwowaliśmy pewien zbiór łabędzi, a nie wszystkie. Wręcz niemożliwe jest zaobserwować wszystkie łabędzi. Dlatego nie powinniśmy wyciągać takich wniosków. W przypadku tego typu analiz, może i czasam będziemy mieć rację, ale czasem też nie - więc nasza baza prawdy nie będzie prawdziwa z definicji. (i - tak, czarne łabędzie istnieją).

W przypadku koloru łabędzi ryzyko pomyłki jest małe. Ale możemy sobie wyobrazić sytuację, gdy podobna **pomyłka ma duże konsekwencje.** Na przykład ładujemy oszczędności życia w akcje jakiejś firmy albo jakiegoś kryptocoina, bo "zawsze rosło". Ale nie znaczy to, że zawsze będzie rósł. Analiza tego typu jest równoznaczna analizie, że "zawsze do tej pory żyłem, więc jestem nieśmiertelny". Oczywiście najczęściej zaraz potem firma upada albo właściciel coina zwiewa z hajsem. 

### Podsumowanie

I tak właśnie widzę epistemologię.

Szukanie i odplątywanie nieuzasadnionych uogólnień. 

Poszerzanie wiedzy o realnym świecie. 

Zaakceptowanie, że rzeczywistość jest złożona, a wielu rzeczy po prostu nie da się poznać - na przykład przyszłości. 

Cierpliwe oddzielanie faktów od opini. 

Często czepianie się słówek i definicji, bo tam leży sendo problemu. 

**Ale na końcu jest ten akt oświecenia - jesteśmy bliżej poznania prawdy o świecie, więc podejmujemy lepsze decyzje.**

I wiecie co -  nie wiem czy to odpowiada na pytanie Kuby.
