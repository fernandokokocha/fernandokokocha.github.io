---
layout: post
title:  "Zimno 2021"
date:   2022-01-10 12:00:00 +0100
categories: zimno
---
W 2021 zaprzyjaźniłem się z zimnem. Nigdy nie byłem przesadnie ciepłolubny, ale to w zeszłym roku umotywowałem to i ubrałem w pewne ramy.

## Dlaczego zimno?

Biohackerzy od zawsze łakomym okiem spoglądają na przeręble z zimną wodą. Po przeczytaniu Boundless i kilku innych źródłem mam lepsze pojęcie dlaczego. Oto jak ja to widzę:

Dużą rolę w zdrowiu i długowieczności odgrywa [hormeza](https://pl.wikipedia.org/wiki/Hormeza), stres hormetyczny. Myśl o tym jak o szczepionce, lub słynnym przyjmowaniu trucizny małymi, ale coraz większymi dawkami, aby ostatecznie się na nią uodpornić. Coś, co w dużej dawce jest szkodliwe, w małej potrafi być korzystne.

Z jakiegoś powodu ekspozycja na zimno zwiększa długowieczność, jakby nasze ciała uznawały, że "co nas nie zabije to nas wzmocni".

Banalnym ale prawdziwym powodem, dla którego praktykuję zimowe zabawy, jest lepsze samopoczucie. Nigdy po fakcie nie żałowałem morsowania czy zimnego prysznica. Pozostaje po nich uczucie przyjemnego chłodu i energia do działania. Aż ciśnie się na usta, że to takie motywujące "_wyjście ze strefy komfortu_" 🤮. 

Także mój wewnętrzny stoik z podziwem kiwa głową, gdy ja swoją moczę pod zimnym strumieniem wody. Wszak nic nie dano nam na zawsze. Hedonistyczna adaptacja to ciepłej wody i ciepełka o ogóle nie służy hartowaniu ducha.

No i na końcu, przyzwyczajanie się do zimna zwiększa niezależność. Tu gdzie mieszkam poziom wody w rurach jest zmienny, czasem bywa co najwyżej chłodna, ale trochę mniej mnie to dziś obchodzi. Podobnie jest na moim ulubionym basenie, i podobnie nie rusza mnie to _aż tak_. Może to i drobiazg, ale delikatnie mnie przesuwa w stronę prepersa na skali zależności 😉.

## Jak się uzimniam?

### Morsowanie

Zaciągnięty przez kolegę Jana (pozdro Jan!) zacząłem wieczorowe morsowanie w jeziorze. Krótka rozgrzewka w ubraniu, zdjęcie ubrań, myk do wody, czekamy aż zmarzniemy, i wio z powrotem do auta. Tam często herbata w termosie i do domu.

Najtrudniejszy moment to chyba zejście boso do wody po plaży, która pokryta jest warstwą ubitego śniegu - śmierdzi glebą na kilometr 😂. Najśmieszniejsze zaś - ubieranie skarpetek na zmarzniętą stopę. Brak czucua powoduje, że ma się wrażenie ubierania jej na **cudzą** stopę.

Zacząłem zgodnie ze sztuką od ok. minuty, skończyłem na 10 min, czyli całkiem spokojnie, ale nigdy nie miało być inaczej. Łącznie 9 wypadów w okresie od lutego do końcówki marca.

Zauważyłem, że łatwo mi się zasypia po wieczonym morsowaniu (ok. 2 godziny przed pójściem spać). Nie badałem tego dokładnie, może w 2022 spróbuję to zmierzyć dokładniej.

### Zimny prysznic

Po zwykłym, ciepłym, najczęściej porannym przysznicu, odkręcam na maksa zimną wodę i staję pod prysznicem żeby trochę pocierpieć. Najważniejsza (i najtrudniejsza) jest głowa, ale ważne jest nie oszczędzać żadnej części ciała - zimno ma trafić na twarz, nogi, itd. W zależności od temperatury wody (jak mówiłem, u mnie jest to loteria) i wprawy, wytrzymuję tak od kilku sekund do minuty. Docelowo chcę, żeby to było 5 minut, na przemian zimna i gorąca woda.

W przypadku takiego zimnego przysznica ważny jest sam moment włączenia zimnej wody. Przypominam że jest rano i właśnie rozkoszuję się błogim ciepełkiem. Jednak zależy mi na brutalnym i niekomfortowanym zrobieniu czegoś wbrew wygodzie. Trenuję w ten sposób "mięsień podjęcia decyzji", reakcja zrobienia tego co trzeba, tego co jest zaplanowane - a nie to, co jest w danej chwili wygodne. 

### Ekspozycja na chłód

Niższa temperatura grzeników w domu. Wietrzenie mieszkania w zimie. Wychładzanie sypialni przed pójściem spać. W zimie brak czapki, rękawiczek, najchłodniejsza kurtka która ma sens. No i chętnie biegam o chłodnych porach. 

Nie chcę przeceniać tego sposobu na ochładzanie organizmu. Myślę że samo w sobie nie byłoby to warte wspomnienia. Ale z drugiej strony komponuje się dobrze z resztą zimnych zabaw i delikatnie je wzmacnia.
