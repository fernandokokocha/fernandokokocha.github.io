---
layout: post
title:  "Siłownia 2021"
date:   2022-01-14 12:00:00 +0100
categories: siłownia
---
## 2021 w liczbach

73 wizyty na siłowni. W rozbiciu na poszczególne kwartały jest to:

* Q1 - 12
* Q2 - 20
* Q3 - 19
* Q4 - 22

Oprócz tego do treningu siłownego zaliczyłbym okazjonalne, domowe treningu swinga z kettlebellem (mam w domu 16kg). W tym przypadku było to 13 treningów:

* Q1 - 5
* Q2 - 0
* Q3 - 3
* Q4 - 5

## Ulubione ćwiczenia

Przysiad, martwy ciąg, wyciskanie leżąc, wyciskanie żołnierskie - w tej kolejności. 

Gdyby zabroniono mi wykonywać inne ćwiczenia z wyjątkiem jednego, błagałbym o przysiad. Nie potrafię tego wytłumaczyć, ale każdy siad z kilkudziesięciona kg na plecach daje niesamowite pokłady euforii. Zawsze tak miałem i oby zostało mi to na zawsze.

Maksy z dnia 24.08.2021 to:

* Przysiad 105 kg
* Martwy 134 kg
* Wyciskanie leżąc 95 kg

## Mój "team"

Najlapsze inwestycje we własne zdrowie to zdecydowanie: fizjoterapeuta i trener/instruktor. Nie są to tanie usługi, ale zdecyowanie warte swojej ceny!

Fizjo kontroluje mnie mniej-więcej raz w miesiącu, pomaga w doraźnych problemavch, pokazuje ćwiczenia pomagające przy bolących partiach itd. Kontuzje to tak naprawdę jedyny powód, który może zmusić mnie to niewykonania treningu. Brak kontuzji -> świetny progres.

Trener (lubię go tak nazywać, chociaż on nie 😉) układa plan treningu i pilnuje techniki. Idealnie jest on obecny na każdym treningu, choć okazjonalnie nie możemy zgadać się co do terminu, wtedy trening robię sam (czasem ułożony przez niego, czasem samodzielnie).

Pilnowanie techniki jest dla mnie mega ważne. Technika jest król. Samemu ciężko jest wyłapać wszystkie niedoskonałości i je umiejętnie skorygowac, dlatego trener jest tak ważny w tej całej układance. Uważam, że pieniądze wydane na kogoś, kto dogląda naszej techniki, zwracają się już przy pierwszej korekcie - zazwyczaj tych korekt jest więcej, więc opłacalność jest nawet większa.

## Poza siłownią

### Home workout

W zasadzie nie ćwiczę w domu, z wyjątkiem okazjonalnych swingów. Program to kilka serii, do upadku, sumujących się do 75 powtórzeń, 1 minuta przerwy między seriami. Brzmi niewinnie, ale takie nie jest.

### Mobilizacje

Tematem pokrewnym do ćwiczenia w domu są mobilizacje, znane z książek Kelly'ego Starretta. Od czasu gdy je odkryłem - lipiec 2021 - poświecam 10-30min w domu dziennie na ćwiczenia rozciągające, rozluźniające itd. Uwielbiam to i jedyne co mnie przed tym powstrzymuje to jakaś kontuzja i niechęć pogorszenia sytuacji - choć czasem można mobilizować inne części ciała.

Docelowo chcę robić mobilizacje, regularnie, niekoniecznie w domu, i rozbite na różne części dnia. Np. poranne rozciąganie, wieczorne masowanie itd. 

Na teraz nie mam konkretnego programu. Znam swoje ulubione ćwiczenia i sekwencje, ale na bieżąco wybieram, które z nich zrobię dziś. Działanie reaktywne - np. rozmasowuję to co boli. Być może w sytuacji, gdy nie będą mi doskwierać kontuzje, wypróbuję program mobilizacyjny bardziej proaktywny i prewencyjny.

### Siłownia + basen

Dawno temu zauważyłem, że te dwie aktywności wspaniale się uzupełniają. Basen po siłowni pięknie regenruje mięśnie pełne jeszcze DOMSów. Siłownia natomiast wzmacnia mięśnie i wzorce, które powodują, że samo pływanie jest łatwiejsze i lepsze technicznie. Uwielbiam tę parę razem i każdą aktywność z osobna!

## "Cele" na 2022

Trudno mi mówić o celach siłowniowych na 2022 z powodu mniej lub bardziej poważnych kontuzji. Jeśli uda mi się chodzić 2 razy w tygodniu bez poważnych kontuzji, to już będzie dobrze. 

Jest kilka rzeczy, które mam na oku i wydają się osiągalne w nadchodzącym roku, ale niespecjalnie spinam się na nie. Są to:

* wypróbować trening EMS

* wyciągnąć 150kg w martwym - mam obiecaną nagrodę za to osiągnięcie 😉.

* podciągnąć się raz, wzorową techniką. Pomocne będzie zrzucić zbędne kilogramy

* zacząć trening jakichś sztuk walki
