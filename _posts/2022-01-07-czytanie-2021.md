---
layout: post
title:  "Czytanie 2021"
date:   2022-01-07 12:00:00 +0100
categories: czytanie
---
## Lista książek przeczytanych w 2021: 

_(domyślnie: papier, po polsku, boldem zaznaczyłem absolutne złoto)_

| # | Data | Tytuł | Audio | Ebook | Język | Który raz
|---|---|---|---|---|---|
| 1 | 9.01.2021 | Inteligentny inwestor XXI wieku – tom IV | | | |
| 2 | 24.01.2021 | Mózg chce więcej - dopamina | | | |
| 3 | 28.01.2021 | Mecz to pretekst | | | |
| 4 | 30.01.2021 | Limes inferior |✅| | |
| 5 | 1.02.2021 | Siła subskrypcji | |✅| |
| 6 | 8.02.2021 | 8 nawyk |✅| | |
| 7 | 12.02.2021 | Elegant Objects | | |EN|
| 8 | 12.02.2021 | Ekstremalne przywództwo |✅| | |
| 9 | 27.02.2021 | Problem Trzech Ciał |✅| | |
| 10 | 9.03.2021 | **Paradyzja** |✅| | |
| 11 | 13.03.2021 | 2001: Odyseja kosmiczna |✅| | | 
| 12 | 13.03.2021 | Youpreneur | | | |
| 13 | 17.03.2021 | **Fenomen poranka** | | | |
| 14 | 19.03.2021 | Zero to one |✅| | | 
| 15 | 22.03.2021 | Co widać a czego nie widac |✅| | | 
| 16 | 24.03.2021 | Wojna sztuki | | | |
| 17 | 4.04.2021 | Wybij się! 
| 18 | 10.04.2021 | 7 nawyków skutecznego działania | | | |2
| 19 | 11.04.2021 | **Czarny łabędź** |✅|
| 20 | 19.04.2021 | A world without email| | |EN|
| 21 | 23.04.2021 | Jak zdobyć bogactwo 
| 22 | 25.04.2021 | Pokora |✅|
| 23 | 3.05.2021 | Mininawyki |✅|
| 24 | 7.05.2021 | Twój dzień, twoje życie 
| 25 | 17.05.2021 | 12 życiowych zasad|✅| | | 2
| 26 | 20.05.2021 | Sell or be sold 
| 27 | 21.05.2021 | Cylinder van Troffa|✅|
| 28 | 28.05.2021 | **Paradyzja** |✅| | |2
| 29 | 9.06.2021 | Król|✅|
| 30 | 9.06.2021 | Na własne ryzyko 
| 31 | 12.06.2021 | Gotowi na start 
| 32 | 26.06.2021 | Zasady|✅|
| 33 | 27.06.2021 | **Kod otyłości** 
| 34 | 28.06.2021 | Kierunek: Jakość 
| 35 | 16.07.2021 | Drach|✅|
| 36 | 24.07.2021 | Negocjuj 2| | | |2
| 37 | 9.08.2021 | **Skazany na biurko** 
| 38 | 11.08.2021 | Przyszłość jest bliżej, niż nam się wydaje 
| 39 | 17.08.2021 | 12 tygodniowy rok 
| 40 | 5.09.2021 | Narzędzia tytanów 
| 41 | 6.09.2021 | Narrenturm|✅| | |2
| 42 | 14.09.2021 | Legendarny osobomiesiąc 
| 43 | 18.09.2021 | Myśl i bogać się 
| 44 | 18.09.2021 | Dobry "zły" liberalizm| | | |2
| 45 | 19.09.2021 | Mit przedsiębiorczości|✅|
| 46 | 30.09.2021 | Effortless| | |EN| 
| 47 | 1.10.2021 | Almanack of Naval Ravikant| |✅|EN|
| 48 | 21.10.2021 | Pi razy oko 
| 49 | 26.10.2021 | Pan raczy żartować, panie Feynman 
| 50 | 10.11.2021 | Boundless| | |EN| 
| 51 | 20.11.2021 | Bądź sprawny jak lampart 
| 52 | 25.11.2021 | Koniec pieniądza papierowego|✅|
| 53 | 4.12.2021 | Głodówka krok po kroku 
| 54 | 6.12.2021 | Whole body barefoot| | |EN|
| 55 | 10.12.2021 | Boży Bojownicy|✅|
| 56 | 10.12.2021 | Better than Before| | |EN|
| 57 | 15.12.2021 | Nadchodzi III wojna światowa 
| 58 | 23.21.2021 | Więźniowie Geografii 

Krótkie omówienie:
* 58 pozycji, ponad 1 książka tygodniowo, to na pewno mój rekord

* data oznacza datę **ukończenia** czytania książki, może odbiegać bardzo od daty rozpoczęcia. Skrajne przypadki: 
  * "Siłę subskrypcji" łyknąłem w jeden dzień
  * "Boundless" zacząłem czytać gdzieś na początku roku, a skończyłem pod koniec. Nie było żadnej dłuższej przerwy i potem powrotu - po prostu to duża pozycja z której robiłem dużo notatek  

* 21 audiobooków, wszystkie po polsku i na Audiotece. Zdecydowanie pomogło podbić to wynik ilościowy. Najczęściej słucham audiobooków podczas spacerów, biegania, jazdy tramwajem, czasem tak o w domu, żeby skończyć jakąś pozycję

* Zaledwie (?) 2 e-booki. Nie lubię tej formy.

* 7 książek po angielsku

* 6 pozycji przeczytana po raz drugi. Szczególny przypadek to "Paradyzja", którą oba razy przeczytałem w minionym roku. W pozostałych przypadkach było to odświeżenie dawno przeczytanych książek. Spodziewam się, że częściej będę robił takie odświeżanie. Uważam ten sposób czytania za naprawdę wartościowy.

## Królowie 2021

Ten tytuł przysługuje książką, które realnie zmieniły moje życie, ewentualnie sam szczyt beletrystyki.

### [Paradyzja](https://lubimyczytac.pl/ksiazka/41646/paradyzja)

Najlepsza z trzech przeczytanych w tym roku powieści Zajdla, choć wszystkie są bardzo dobre. Najlepsza przede wszystkim z uwagi na tempo książki. Jest dość krótka, od razu wkraczamy w sendo akcji, nie spowalnia ani na moment, do końca trzyma w napięciu. Rewelacyjne zakończenie i puenta.

### [Fenomen poranka](https://lubimyczytac.pl/ksiazka/308460/fenomen-poranka)

Tak po prostu, udało mi się zacząć robić rzeczy z rańca, a od zawsze było to dla mnie niemałe wyzwanie. Nie sposób tego przecenić.

Duża realna zmiana: rytuał poranka

### [Czarny łabędź](https://lubimyczytac.pl/ksiazka/4921407/czarny-labedz-jak-nieprzewidywalne-zdarzenia-rzadza-naszym-zyciem)

Absolutnie genialny pojazd po pseudoekspertach. 

Razem z innymi pozycjami tego typu ("Na własne ryzyko", "Pułapki myślenia", "How to measure anything") pięknie pokazują, że rację miał mędrzec mówiąc: _"umysł ludzki to jest dno"_.

Duża realna zmiana: permanencie włączony detektor liczb z dupy

### [Kod otyłości](https://lubimyczytac.pl/ksiazka/4801276/kod-otylosci-sekrety-utraty-wagi)

Tytuł mówi wszystko, ale najlepsze jest to, że nie jest to książka w żaden sposób rewolucyjna. Przeciwnie, jest bardzo mocno osadzona w biologii i chemii jakiej uczą w szkole. 

Duża realna zmiana: post 36h kilka razy w miesiącu

### [Skazany na biurko](https://lubimyczytac.pl/ksiazka/4142898/skazany-na-biurko-postaw-sie-siedzacemu-swiatu)

Nie tylko wstęp do filozofii "mniej siedzenia", ale też podręcznik sprawności jako takiej.

Duża realna zmiana: codzienne mobilizacje w domu

## Przemyślenia

### Czytanie ma wiele zalet

I to, co ciekawe, w dwojaki sposób:

Po pierwsze, książki zawsze mają jakąś treść 😉. Zaznajomienie się z nią pozwala nam między innymi:

* poszerzyć horyzonty
* wejść w inne buty, zwiększyć empatię
* zwiększyć zasób słownictwa (szczególnie w przypadku obcojęzycznych pozycji) 
* polepszyć własne zdolności pisarskie
* stworzyć "wehikuł myślenia" - model mentalny, który ma nazwę. Na przykład, po przeczytaniu "Czarnego Łabędzia", każdy wie co oznacza to sformułowanie, dzięki czemu możemy porozumiewać się precyzyjniej.

Ale treść to jedno, a sam proces czytania **papierowej** książki (ale też słuchania audiobooka) ma zalety same w sobie, niezależnie od tego, co tak naprawdę czytamy:

* redukuje stres 
* trenuje skupienie - bardzo ważne w dobie wszechobecnych bodźców
* daje odpocząć oczom od ekranu
* trenuje systematyczność i budowanie nawyków

### Lubię wydawać pieniądze na książki

W 2021 wydałem ponad 5000zł na książki. Zupełnie nie mam z tym problemu, dla mnie to bardziej inwestycja niż wydatek. Z resztą, sprawia mi to nawet radość. Być może wynika to z tego, że jestem kapitalistą - lubię płacić za rzeczy i usługi. 

Tak czy siak, jest to dość interesujące dla samego mnie. Oprócz tego, że lubię książki, lubię też wydawać na nie fortunę.

### Książki kontekstowe

W 2021 nauczyłem się nadawać książkom kontekst, na przykład "książka na kibel". Taka to książka stoi sobie na umywalce i wiadomo do czego służy i kiedy. Jest czytana powoli, ale systematycznie i tylko w tym kontekście. Myślę o tym tak, że w tym czasie i tak nic pożytecznego nie zrobiłbym w zamiast - zatem jest to w pewien sposób "darmowa" książka. 

Tym samym czytam oczywiście kilka książek naraz. Oprócz kontekstu "na kibel" stosuję także inne:

* na rano (coś inspirującego)
* na wieczór (coś lekkiego, z czego nie musze robić notatek)
* do torby/plecaka
* audiobook "na międzyczas" (spacer/bieganie)

### Autorzy 2021

Jedna udana pozycja częśto prowadzi u mnie do ciekawości, czy dany autor nie napisał czegoś jeszcze. Czasem okazuje się, że taki autor jest interesujący sam w sobie, ma odrębny styl, albo robi ciekawe rzeczy w internecie. Poznane w 2021 nazwiska, które zostaną ze mną na dłużej to:

* Nassim Nicholas Taleb, pan od Czarnego Łabędzia, prezentujący bardzo nietypowy sposób myślenia
* Szczepan Twardoch, autor wspaniałych, ale tez bardzo różnych od siebie powieści
* Kelly Starrett, trener, instruktor ruchu
